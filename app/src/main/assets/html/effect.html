<html>
	<head>
		<meta charset="utf-8">
		<!--<link rel="stylesheet" href="bootstrap.min.css">-->
	</head>
	<body>
		<h1>อาการข้างเคียงของยาเม็ดคุมกำเนิดและการปฏิบัติตัว</h1>
		<h2>อาการคลื่นไส้อาเจียน</h2>
		<p>
			มักพบได้ใน 2-3 แผงแรก แก้ไขโดยให้รับประทานยาหลังอาหารเย็นหรือก่อนนอน ถ้าปัญหายังคงอยู่ควรปรึกษาเภสัชกรเพื่อเปลี่ยนชนิดยาเม็ดคุมกำเนิด
		</p>
		<h2>อาการเจ็บคัดเต้านม</h2>
		<p>
			พบในระยะแรกของการใช้ยา ซึ่งผู้ใช้ส่วนใหญ่จะมีอาการลดลงหรือหายไปในเวลาต่อมา 
		</p>
		<h2>เลือดออกกะปริบกะปรอย</h2>
		<p>
			มักพบในผู้ที่ลืมรับประทานยาบ่อยๆ และอาจเกิดได้ในระยะแรกของการใช้ยาเช่นกัน ซึ่งผู้ใช้ควรรับประทานยาอย่างสม่ำเสมอ
		</p>
		<h2>การขาดประจำเดือนระหว่างการใช้ยา </h2>
		<p>
			ควรตรวจดูให้แน่ใจว่าไม่ได้เกิดการตั้งครรภ์ โดยเฉพาะผู้ที่รับประทานยาไม่สม่ำเสมอหรือลืมรับประทานยาบ่อยๆ
		</p>
		<h2>ผลข้างเคียงอื่นๆ ได้แก่ น้ำหนักตัวเพิ่ม สิว ฝ้า ผมร่วง ปวดศีรษะ</h2>
		<p>
			อาการที่กล่าวมานั้นจะเกิดขึ้นในระยะแรกของการใช้ยา และส่วนใหญ่จะหายได้เองเมื่อใช้ยาไป 2-3 เดือน แต่ถ้าหากมีอาการมากหรือเป็นอยู่นานจนเป็นปัญหา หรือเกิดความกังวลใจควรปรึกษาแพทย์หรือเภสัชกร ซึ่งอาจแก้ไขโดยการเปลี่ยนชนิดยา ตลอดจนอาจแนะนำให้ใช้วิธีคุมกำเนิดอื่นๆ แทน 
		</p>
		
	</body>
</html>