<html>
	<head>
		<meta charset="utf-8">
		<!--<link rel="stylesheet" href="bootstrap.min.css">-->
	</head>
	<body>
		<h1>การปฏิบัติเมื่อลืมกินยาเม็ดคุมกำเนิดชนิดฮอร์โมนรวม</h1>
		<p>
			ในกรณีที่ลืมกินเม็ดแป้งที่ไม่มีฮอร์โมนให้ทิ้งเม็ดที่ลืมและกินยาเม็ดต่อไปตามปกติ แต่ถ้าลืมกินยาเม็ดที่มีฮอร์โมนให้ปฏิบัติดังนี้
		</p>
		<h2>กรณีลืมกินยาเม็ดคุมกำเนิดที่มี ethinylestradiol 30-35 ไมโครกรัม (หรือเริ่มกินยาแผงใหม่ช้า)</h2>
		<ul>
			<li>
				<b>ในกรณีที่ลืมกินยาที่มีฮอร์โมน 1 เม็ด</b> ให้กินเม็ดที่ลืมในทันทีที่นึกได้ และกินยาเม็ดต่อไปทุกวันตามเวลากินยาปกติ และไม่ต้องใช้วิธีการคุมกำเนิดวิธีอื่นเพิ่มเติม
			</li>
			<li>
				<b>ในกรณีที่ลืมกินยาที่มีฮอร์โมน 2 เม็ด</b> ให้กินยาที่ลืมเม็ดแรกในทันทีที่นึกได้ และอาจกินยาอีกเม็ดที่ลืมหรือทิ้งยาอีกเม็ดที่ลืมก็ได้ และกินยาเม็ดต่อไปทุกวันตามเวลากินยาปกติ โดยอาจกินในขณะที่นึกได้ 1 เม็ดและกินอีกเม็ดตามเวลาการกินยาตามปกติ หรืออาจกินพร้อมกัน 2 เม็ดในเวลาเดียวกันก็ได้ ทั้งนี้ขึ้นกับว่านึกขึ้นได้ว่าลืมกินยาเมื่อไร และไม่ต้องใช้วิธีการคุมกำเนิดวิธีอื่นเพิ่มเติม 
			</li>
			<li><b>ในกรณีที่ลืมกินยาที่มีฮอร์โมน 3 เม็ดขึ้นไป</b> ให้กินยาที่ลืมเม็ดแรกในทันทีที่นึกได้ และอาจกินยาเม็ดที่ลืมที่เหลือ หรือทิ้งยาเม็ดที่ลืมที่เหลือก็ได้ และกินยาเม็ดต่อไปทุกวันตามเวลากินยาปกติ โดยอาจกินยาวันเดียวกัน 2 เม็ด โดยกินในขณะที่นึกได้ 1 เม็ดและกินอีกเม็ดตามเวลาการกินยาตามปกติ หรืออาจกินพร้อมกัน 2 เม็ดในเวลาเดียวกันก็ได้ ทั้งนี้ขึ้นกับว่านึกได้ว่าลืมกินยาเมื่อไร แต่ต้องใช้วิธีการคุมกำเนิดวิธีอื่นเพิ่มเติมเช่น ใช้ถุงยางอนามัยหรืองดเว้นการมีเพศสัมพันธ์จนกว่าจะกินยาเม็ดที่มีฮอร์โมนต่อไปจนครบ 7 วันและให้พิจารณาเพิ่มเติมดังนี้
				<ul>
					<li>ถ้าลืมกินยาในช่วง 1 อาทิตย์แรกของแผงยา (วันที่ 1-7) และมีเพศสัมพันธ์โดยไม่ได้ป้องกัน ควรใช้ยาคุมกำเนิดฉุกเฉิน</li>
					<li>ถ้าลืมกินยาในช่วงอาทิตย์ที่ 3 ของแผงยา (วันที่ 15-21) ควรกินยาเม็ดต่อไปในแผงเก่าจนหมดและเริ่มกินยาแผงใหม่เลย โดยไม่ต้องเว้น 7 วัน (ในกรณีที่เป็นแบบไม่มีเม็ดแป้ง) หรือไม่ต้องกินเม็ดแป้ง (ในกรณีที่เป็นแบบ 28 เม็ด) และให้เริ่มกินแผงใหม่โดยเริ่มจากยาเม็ดที่มีฮอร์โมนเลย</li>
				</ul>
			</li>
		</ul>

	</body>
</html>