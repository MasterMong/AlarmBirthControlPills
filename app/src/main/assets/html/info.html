<html>
	<head>
		<meta charset="utf-8">
		<!--<link rel="stylesheet" href="bootstrap.min.css">-->
	</head>
	<body>
		<h1>วิธีการรับประทานยาเม็ดคุมกำเนิดแผงแรก</h1>
		<h2>ยาคุมกำเนิดชนิดแผง 21 เม็ด</h2>
		<p>
			ยา 1 แผงประกอบด้วยเม็ดยาฮอร์โมน 21 เม็ด ให้เริ่มรับประทานยาตั้งแต่วันที่ 1 ของรอบประจำเดือน (นับวันแรกที่มีประจำเดือนเป็นวันที่ 1) อาจเริ่มรับประทานยาช้ากว่านี้ได้แต่ต้องไม่เกินวันที่ 5 ของรอบประจำเดือน รับประทานยาติดต่อกันทุกวันจนหมดแผงและควรรับประทานยาเวลาเดียวกันทุกวัน (เช่น หลังอาหารเย็น หรือก่อนนอน) หยุดยา 7 วัน ระหว่างหยุดยา 2-4 วัน จะมีเลือดประจำเดือนมา เมื่อหยุดยาครบกำหนด 7 วัน ให้เริ่มแผงใหม่ในวิธีเช่นเดิมโดยไม่ต้องสนว่าประจำเดือนจะยังมีอยู่หรือไม่ 
		</p>
		<h2>ยาคุมกำเนิดชนิดแผง 28 เม็ด </h2>
		<p>
			ยา 1 แผงประกอบด้วยเม็ดยาฮอร์โมน 21 เม็ด และเม็ดที่ไม่มีฮอร์โมน 7 เม็ด ให้เริ่มรับประทานยาในวันแรกของรอบประจำเดือน โดยรับประทานยาเม็ดแรกในส่วนที่ระบุบนแผงว่าเป็นจุดเริ่มต้นใช้ยา รับประทานยาเวลาเดียวกันทุกวันและติดต่อกันทุกวัน ตามวันกำกับ หรือตามทิศลูกศรจนหมดแผง รับประทานแผงใหม่ต่อได้เลยไม่ต้องหยุดยา ยากลุ่มนี้ต้องรับประทานติดต่อกันทุกวันไปตลอด ประจำเดือนจะมาในช่วงรับประทานเม็ดที่ไม่มีฮอร์โมน		</p>
		</p>
	</body>
</html>