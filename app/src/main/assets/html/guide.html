<html>
	<head>
		<meta charset="utf-8">
		<!--<link rel="stylesheet" href="bootstrap.min.css">-->
	</head>
	<body>
		<h1>การปฏิบัติเมื่อกินยาเม็ดคุมกำเนิด</h1>
		<p>
			หากมีอาการอาเจียนหรือท้องร่วงรุนแรงหลายครั้ง ให้ยังคงรับประทานยาตามปกติ แต่ต้องใช้วิธีคุมกำเนิดอื่นๆ ร่วมด้วย เช่น การใช้ถุงยางอนามัยหรืองดการมีเพศสัมพันธ์ในระหว่างนั้นและต่อไปอีก 1 สัปดาห์หลังจากอาการดังกล่าวหายแล้ว
		</p>
		<p>
			หากต้องรับประทานยาปฏิชีวนะที่ออกฤทธิ์กว้าง ได้แก่ ยากลุ่ม tetracyclines, penicillins, quinolones, cephalosporin และ metronidazole ซึ่งอาจมีผลลดประสิทธิภาพของยาคุมกำเนิด ทำให้อาจมีเลือดออกกะปริบกะปรอยในระหว่างที่ยังรับประทานยาไม่หมดแผง และอาจเสี่ยงต่อการตั้งครรภ์ ดังนั้นควรใช้วิธีคุมกำเนิดอื่น เช่น ใช้ถุงยางอนามัยร่วมด้วยระหว่างที่รับประทานยาปฏิชีวนะที่ออกฤทธิ์กว้าง หรือเปลี่ยนชนิดของยาเม็ดคุมกำเนิดจากชนิดรวมเป็นชนิดที่มีแต่โปรเจสตินอย่างเดียว
		</p>
		<p>
			หากต้องรับประทานยา rifampicin หรือยาอื่นที่มีคุณสมบัติเป็น enzyme inducer ทำให้ประสิทธิภาพในการคุมกำเนิดของยาคุมกำเนิดลดลง ควรใช้วิธีคุมกำเนิดอื่นที่ไม่ใช้ฮอร์โมนเพื่อป้องกันการตั้งครรภ์ เช่น ใช้ถุงยางอนามัยร่วมด้วยระหว่างที่รับประทานยา และต้องป้องกันต่อไปอีกอย่างน้อย 4 สัปดาห์หลังหยุดยา rifampicin หรือยาอื่นที่มีคุณสมบัติเป็น enzyme inducer แล้ว
		</p>

	</body>
</html>